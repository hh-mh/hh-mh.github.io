<h2> Kursens innehåll och upplägg</h2>
<p>
Matematisk analys är beteckningen på den gren av matematiken som 
utgår från gränsvärdesbegreppet och i analysen arbetar man främst
med begreppen kontinuerliga funktioner, derivator och integraler.
Grundkunskaper i matematisk analys är nödvändiga för vidare studier
i teknik och naturvetenskap. I den här kursen koncentrerar vi oss 
på funktioner som beror av en variabel och stora delar av 
innehållet kommer du att känna igen från gymnasiekurserna. Mer 
information om kursens innehåll och lärandemål finns i 
<a href="https://www.hh.se/utbildning/kursplaner.html?uuid=7dbb89ae-db6d-11e7-9757-57ca57b84878">kursplanen</a>.
</p>
<h3>Kursansvarig och examinator</h3>

<ul>
<li>Mikael Hindgren, Tel. 035-167220, kontor F224.</li>
<li>email: mikael.hindgren@hh.se</li>
</ul>

<h3>Undervisande lärare</h3>
<h4><i>Föreläsningar och övningar:</i></h4>

<ul>
<li>Mikael Hindgren</li>
</ul>

<h4><i>Övningar och datorlaborationer:</i></h4>
<ul>
<li>Mats Andreasson, Tel. 035-167515, kontor F219.</li>
<li>email: mats.andreasson@hh.se</li>
</ul>

<h3>Kurslitteratur:</h3>
<ul>
  <li>[1] J. Månsson och P. Nordbeck,
    <a href="https://www.studentlitteratur.se/#9789144056104/Endimensionell+analys">
    Endimensionell analys</a>,
    Studentlitteratur (2011), <br> 
    ISBN: 9789144056104.</li>
  </li>
  <li>[2]<a href="https://www.studentlitteratur.se/#9789144127187/%C3%96vningar+i+Endimensionell+analys">
    Endimensionell analys - övningar</a>,
    Studentlitteratur (2018), <br>
    ISBN: 9789144127187.</li>
</ul>
Kompletterande material finns på 
<a href="http://matematikblogg.se">Jonas Månssons blogg</a>.
Kursen omfattar kapitel 9-15 i [1].

<h3>Examinationsmoment:</h3>

<h4><i>Tentamen 6 hp</i></h4>
<p>
Endast skrivverktyg och det till tentamen medföljande <a href="/teaching/analys/files/analysformel.pdf">formelbladet</a> är 
tillåtna hjälpmedel på tentamen. <i>Miniräknare är inte tillåten.</i> 
För att erhålla full poäng på en uppgift krävs en fullständig lösning 
där alla steg i beräkningarna måste redovisas. Endast rätt svar ger 
i allmänhet noll poäng. Maximalt antal poäng på tentamen är 30 och 
betygsgränserna är 15 p för 3 och godkänd, 20 p för 4 och 25 p för 5. <br>
</p>

&nbsp;

<p>
Följande tentamina kommer att ges under läsåret 2025-26: <br>
<ul>
<li>Ordinarie tentamen i v3</li>
<li>1:a omtentamen i v13</li>
<li>2:a omtentamen i v22</li>
</ul>
</p>

Här hittar du <a href="https://hh.se/schema">tentamensschemat</a>.

<h4><i>Projektuppgift 1.5 hp</i></h4>
<p>
I kursen ingår en <a href="/teaching/analys/project.html">projektuppgift</a> som görs gruppvis (1-4 studenter) med hjälp av datorverktyget 
<a href="/links.html">Mathematica</a>.
Uppgiften redovisas såväl muntligt som med en skriftlig rapport och bedöms med betyget Godkänd eller Underkänd. Mer information om projektuppgiften finns <a href="/teaching/analys/project.html">här</a>. 

Projektuppgiften finns tillgänglig på kursens hemsida fr o m v48.
</p>

<h4><i>Seminarier</i></h4>
<p>
Varje fredag under v45-50 kommer ett nytt paket hemuppgifter att vara 
tillgängligt på kursplatsen i Blackboard (dvs totalt 6
 <a href="/teaching/analys/paket.html">uppgiftspaket</a> under kursens gång). Uppgifterna är frivilliga, löses 
gruppvis och redovisas enskilt såväl muntligt som skriftligt 
under seminarierna veckan efter det att respektive paket blev tillgängligt.
</p>

<ul>
<li>
För deltagande i seminarierna krävs kursregistrering.
</li>

<li>
Varje uppgiftspaket kan ge maximalt 1 bonuspoäng på den ordinarie tentamen 
i v3, 2026. Därefter är eventuella bonuspoäng förbrukade. 
</li>

<li>
För bonuspoäng på ett uppgiftspaket krävs närvaro vid hela det seminarium 
då uppgifterna redovisas.
</li>

<li>
  Bonuspoängen kan höja betyget på tentamen högst ett steg och högst 3
  bonuspoäng kan utnyttjas för betyg 3 (Godkänt).
</li>

</ul>

<h3>Betygskriterier</h3>
Bedömningsgrunderna för de olika betygsstegen anges 
<a href="https://docs.google.com/spreadsheets/d/1Ip4oljUEqX5W-V_fdEeniRVdqiwcW60kr2MbXUr_uBw/edit?usp=sharing">här</a>. 
Slutbetyg på kursen bestäms av tentamensresultatet inklusive eventuella
bonuspoäng enligt poänggränserna under "Tentamen" och informationen
under "Seminarier" ovan.

<h3>SI</h3>
<p>Supplemental Instruction (SI) utvecklades 1973 vid University of
  Missouri i Kansas City för att öka studentgenomströmningen i "svåra" kurser.
  SI har därefter fått stort genomslag och används vid många universitet och
  högskolor, bl.a. vid Lunds tekniska högskola. Mer info om SI hittar du här:
  <a href="http://www.si-pass.lu.se">www.si-pass.lth.se</a></p>
<br />
<p>I den här kursen erbjuds SI-handledning i mindre grupper en gång per
  vecka under kursens gång. SI-ledarna är programstudenter från högre
  årskurser.
</p>

<h3>Studieråd</h3>
<p>
På föreläsningarna behandlas de avsnitt som framgår av <a href="/teaching/analys/veckoplan.html">veckoplaneringen</a>. 
Takten är hög och för att få ut maximalt av föreläsningarna är det viktigt 
att du förbereder dig genom att i förväg läsa igenom dessa avsnitt. 

För varje föreläsning finns ett antal problem som det tänkt att du skall 
arbeta med hemma och på övningarna. För att utnyttja övningstillfällena 
effektivt är det viktigt att du har förberett dig och arbetat med problemen 
och teorin redan innan övningstillfället så att du kan ta upp eventuella 
svårigheter med övningsledaren eller med dina kurskamrater.
</p>
&nbsp;
<p>
Det är inte säkert att du hinner räkna alla problem i planeringen i takt 
med föreläsningarna. Planera dina studier så att du i alla fall hinner 
räkna några problem på varje avsnitt. Räkna så mycket du hinner men försök 
att hela tiden vara i takt med föreläsningarna. De problem du inte hinner 
med kan du istället räkna som repetition inför tentamen.
</p>
&nbsp;
<p>
Tiden man lägger ner på sina matematikstudier är ofta helt avgörande för om 
man klarar kursen i fråga eller inte. Den totala schemalagda tiden per student 
på denna kursen är ca 80 timmar. Eftersom kursen är på 7.5 hp, vilket motsvarar 
en total studietid på 200 timmar, är självstudietiden beräknad till 120 timmar 
för den som har goda förkunskaper. <i>Detta motsvarar drygt 2 timmar varje dag 
under de åtta veckor kursen går!</i>
</p>

